זהותו של הגיבור השכונתי החביב כזכור נחשפה והוא כבר אינו יכול להפריד בין חייו הרגילים לבין הסיכונים המלווים את היותו גיבור על, בעוד האנשים הכי יקרים לליבו נמצאים בסיכון. כאשר הוא מבקש עזרה מד"ר סטריינג' על מנת להחזיר את המצב לקדמותו בטרם העולם ידע מי הוא, הכישוף מייצר קרע בעולמם, ומשתחררים דרכו הנבלים הכי חזקים אשר נלחמו בספיידרמן בכל יקום באשר הוא. עתה על פיטר להתגבר על האתגר הגדול ביותר עמו התמודד עד כה, אשר ישנה לנצח לא רק את העתיד שלו אלא את העתיד של כלל המולטיוורס.